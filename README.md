# Ukraïnsgka latynycia
Я зробив дещо відмінне від всього того, що зараз існує. Спробуй тут: https://lynnporu.github.io/latynycia/. (Він конвертує текст за всіма правилами, які є знизу).

# Чому і як?
Проблема будь-якої хоч трохи визнаної української латиниці в тому, що по суті такою вона не є. Це проста транслітерація, коли ми записуємо одні букви іншими. Вирішив, що треба піти іншим шляхом - відштовхуватися від вимови та української інтуїції (якщо її можна так назвати).

## Шиплячість
Власне, те найбільше накипіло - як передати "ч", "ш", "щ" та "ж"?

**По-перше**, "щ" - викидаємо. Тепер це "шч".

**По-друге**, диграфи - sh, sz, ch, cz і тому подібне - непотріб: занадто довго. Залишається діакритика. Гачечки нікуди не годяться, вона загромоджують текст і типографія стає відверто жахливою. Тому тепер ці букви виглядають так: ć, ś, ść, ż.

## Г, Ґ, Х
"Г" передаємо як "g", оскільки саме з неї в українській і став той звук, який, ми зараз чуємо. Так ми зможемо записувати слова типу geografija та Georg (а не якась там heohrafija чи Heorh, тьфу-тьфу).

Відповідно, для "х" звільняється буква "h", з якою, однак, мусимо, бути обережні, бо правильним було б писати "Hitler", але це далеко не "Хітлер".

"Ґ" зустрічається дуже рідко, тому її можна писати з рискою вгорі: ǵanok, gusy ǵelǵotily.
## М'якість
**Йотовані** передаємо з "j": ja, ji, ju, je, jo.

**Приголосні** пом'якшуємо буквою "g": poćny wże nareśti śćosg robyty, linywecg! Виглядає досить елегантно, до того ж, в українській нема слів, де би після приголосної одразу йшла "г". Виняток - група "нг". Tomu zapozyćeni anǵlijski slowa zapysujemo ćerez "ǵ": konektynǵ, bryfinǵ. Читатиметься правильно, як в оригіналі.

**Йотуємо** приголосні через "і": siogodni dużo switytg misiacg.

## Себе пишемо скраєчку
Закінчення "ся" та "сь" - повноцінні частки для слова, які можна записувати окремо. В діалектах ця частка може ставати на початок, блукати по реченню а то й взагалі зникати. До того ж, "ся" - це просто скорочене "себе". I koly ty sprobujeś popysaty tak trohy, to zwykneś, i wże nikoly ne werneś sia nazad. Ćomu wono wzagali poćalo pysaty sia okremo?

(Мені натрапив ся якось польський текст. Раніше ніколи був не заглиблював ся в цю мову, і не помічав того, тому залишився здивованим, побачивши, що в них є "się", яке пишеть ся окремо.)

*Ну що, тепер ти не будеш питати**ся** щось в когось, або вибачати**ся** перед кимось?*

## Причесуємо
Пропоную ввести ще одну букву: "ý", що звучить як "ий". Загалом, потрібна штука. Дивися сам: wýśowśy iz kabinetu, ja pobaćyw geografićný globus. Якби це спробував прочитати іноземець, він був би просто у захваті, гарантую!

## Відновлюємо грецькі корені
Знайшов був якось от таку статтю: https://r2u.org.ua/node/54. Тут про "фіту", "ферту" та інший непотріб. Загалом, якщо хочеш зрозуміти, чому СТБ - молодці, то почитай. А якщо не хочеш, бо вона дуже довга, то просто давай порівняємо англійську, латинську, польську, чеську, словенську та українську:

1. Orthography ―//― Orthographia ―//― Ortografia ―//― *Pravopis* ―//― *Pravopis* ―//― Ор**ф**ографія

2. (A)Ether ―//― Aether ―//― Eter ―//― Éter ―//― Eter // Е**ф**ір

3. Cathedra ―//― Cathedra ―//― Cathedra ―//― Katedra ―//― Cathedra ―//― Ка**ф**едра

4. Pythagoras ―//― Pythagoras ―//― Pitagoras ―//― Pythagoras ―//― Pitagora ―//― Пі**ф**агор

5. Anathema ―//― Anathema ―//― Anatema ―//― Anathema ―//― Anatema ―//― Ана**ф**ема

6. Pathos ―//― Pathos ―//― Patos ―//― Patos ―//― Patos ―//― Па**ф**ос

Саме таким чином українська і звучить такою, якою вона повинна звучати. Tomu teper ty możeś na pownomu patosi ignoruwaty mity pro te, śćo z cijeï mowy robliatg nepodobstwo. Jiji prosto prywodatg do normalgnogo wygliadu. (A śće teper my budemo wykorystowuwaty teoremu Pitagora, a w cerkwi bude pahnuty tymijamom, joj).

За посиланням вище можеш знайти перелік слів, якими вони мають бути.
## Свічечка букви Ї
Власне, якось сумно було би з нею розлучатися. Саме по ній і впізнаються українські тексти. Так як за ъ, що є російським, білоруським ў, казахським ң, німецьким ä умляутом. Тому можна її залишити. Лише при одній умові: неподобство типу "її" все ж таки записуємо як "jiji", бо чотири крапки на купі - то страшне і підсудне. Коли вони хоча би на різних буквах - то це ще можна терпіти.
